---
title: Hirotonie de diacon la Mănăstirea Comana
date: 2024-09-10T00:00:00Z
publishDate: 2024-09-10T00:00:00Z
year: 2024
month: 2024-10
draft: false
featured: false
pinned: false
authors:
  - diac-emilian-apostolescu
categories:
  - Actualitate
#tags:
---
Duminică, 8 septembrie 2024, de praznicul Nașterii Maicii Domnului, Preasfințitul Părinte Ambrozie, Episcopul Giurgiului, a săvârșit Sfânta Liturghie în biserica voievodalei Mănăstiri Comana. În cuvântul de învățătură adresat credincioșilor prezenți, chiriarhul a vorbit despre viața și persoana Sfintei Fecioare Maria, modelul cel mai strălucit al tuturor virtuților și Maica vieții veșnice, precum și despre locul pe care aceasta îl ocupă în teologia ortodoxă.

La momentul rânduit, Preasfinția Sa l-a hirotonit întru diacon, pe seama Mănăstirii Comana, pe teologul Silviu Constantin Nedelcu. În aceeași zi a fost oficiată și o slujbă de pomenire pentru ctitorii sfântului lăcaș. Credincioșii care au participat la slujbă au avut posibilitatea să se închine la părticele din moaștele Sfintei Mari Mucenițe Ecaterina, dar și la icoana Sfântului Ierarh Nicolae, păstrate în biserica așezământului monahal.

La final, toți cei prezenți au primit din partea ierarhului ultimele numere ale revistei „Familia Ortodoxă” și iconițe, informează site-ul <a href="episcopiagiurgiului.ro" target="_blank">episcopiagiurgiului.ro</a>.